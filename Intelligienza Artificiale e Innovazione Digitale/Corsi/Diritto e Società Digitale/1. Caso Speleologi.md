# Contesto
Siamo in un caso fittizio creato ad-hoc per la discussione di un caso limite dove verranno presentati metodi di ragionamento giuridico differenti per analizzare il caso e per dare (?) un giudizio.
in un futuro lontano degli speleologi affrontano un'avventura che finirà molto male in quanto rimarranno bloccati in una caverna senza possibilità di uscire. Dato l'allarme per la loro scomparsa si inizia a scavare per cercarli e in un lavoro senza sosta perdono anche la vita degli onesti operai. 
Tempo dopo si mettono in contatto con loro tramite un canale radio e si scopre essere ancora tutti vivi anche se in condizioni di salute oramai precarie avendo finito quelle poche provviste che avevano con loro per il viaggio. Viene chiesto ai medici all'esterno se hanno tempo di aspettare senza cibo gli ancora lunghissimi giorni che mancano alla fine degli scavi per soccorrerli e la risposta fu una gelida negazione. Chiesero se mangiando carne umana fosse stato possibile ma nessuno volle rispondere alla ripugnante domanda. Da quel momento ci fu silenzio radio. In questa disperata situazione, *Roger Whetmore*, uno degli speleologi, *propone un sorteggio mortale per determinare chi verrà sacrificato per nutrire gli altri* e assicurare la loro sopravvivenza. Dopo aver accettato il piano, i dadi vengono lanciati, ma prima che il suo turno arrivi, Whetmore ritratta la sua partecipazione. Gli altri decidono comunque di procedere, e Whetmore viene ucciso e mangiato.
Terminati i giorni di scavo riuscirono a salvarli ma uno di loro non c'era più e le conclusioni sul cannibalismo furono immediate. 
Secondo le leggi in vigore nel Commonwealth dovrebbero essere processati e condannati a morte per omicidio qualora colpevoli, vengono quindi arrestati e portati in tribunale per il giudizio dei giudici. 

# Discussione dei Giudici
Di seguito delle sintesi, come siano arrivati a quel ragionamento lo lasciamo al testo originale (lunghe e noiose riflessioni).
## Truepenny, C.J. 
Propone di seguire rigorosamente la lettera della legge, riconoscendo le tragiche circostanze ma confermando in ultima analisi la condanna in base al chiaro linguaggio dello statuto. Suggerisce che la clemenza del ramo esecutivo sia il rimedio appropriato.

## Foster, J.
Sostiene l'innocenza degli imputati sulla base di due motivi: (a) la legge della natura sostituisce la legge positiva in circostanze estreme come questa e (b) lo statuto non dovrebbe essere applicato perché le azioni degli imputati non erano "illegali" a causa della loro situazione unica.

## Tatting, J.
Esprime un profondo conflitto e alla fine si ritira, incapace di conciliare la sua reazione emotiva con le questioni legali in questione. Ascoltando poi i colleghi conferma di non volersi esprimere e che più che mai convinto della sua risposta.

## Keen, J.
Si concentra strettamente sull'applicazione della legge, criticando l'introduzione di giudizi morali personali nel ragionamento giuridico. Sottolinea l'importanza del dovere giudiziario di applicare la legge così come è scritta.

## Handy, J.
Suggerisce che la corte dovrebbe considerare l'opinione pubblica e lo scopo della legge, sostenendo un approccio pragmatico che dà priorità al benessere della società e al buon senso rispetto a una rigida interpretazione legale.

# Conclusione 
Siccome i giudici per colpa di Tatting sono alla pari si procede con l'esecuzione per impiccagione. Da notare, *come pura illazione personale*, che il giudice è obbligato ad esprimersi proprio per evitare situazioni pessime come la seguente. Se Tatting si fosse espresso avrebbe o confermato la condanna o salvato quelle persone ma in entrambi i casi non si avrebbe avuto questa sensazione di spreco; sensazione di spreco che collego alle vite perse dei soccorritori e che collego ai sicuramente enormi quantitativi di denaro spesi nell'operazione di scavo. Tatting merita il girone che Dante ha inventato per gli agnostici e, maledizioni a parte, salta fuori come l'idea di obbligare i giudici ad esprimersi sia probabilmente un punto cardine di qualsiasi sistema giuridico che si voglia definire moderno e "giusto".

## Cosa porto a casa da questo testo?
Il caso degli speleologi affronta non solo il diritto ma anche etica e filosofia. Alcuni punti chiave sono:
1. **Interpretazione Legale**: Il caso dimostra come una stessa situazione possa essere interpretata in modi diversi da vari giuristi, sottolineando l'importanza dell'interpretazione delle leggi e il ruolo che le opinioni personali e i principi giuridici giocano nelle decisioni della corte.
    
2. **Conflitto tra Diritto Naturale e Diritto Positivo**: Mostra il dibattito tra il concetto di diritto naturale, basato su principi morali universali, e il diritto positivo, che si basa sulle leggi create dall'uomo. Questo dibattito riflette profonde questioni filosofiche sul fondamento dell'autorità legale e sulla giustizia.
    
3. **Etica e Morale**: Solleva questioni etiche fondamentali, come il sacrificio di un individuo per il bene di molti e se sia mai giustificabile violare la legge per sopravvivere. Queste domande esplorano il confine tra legalità e moralità.
    
4. **Ruolo e Limiti del Giudice**: Riflette sul ruolo del giudice nel sistema giuridico, mostrando come i giudici possano arrivare a conclusioni diverse basandosi sui loro valori, sulla loro interpretazione della legge e sulla loro visione del ruolo della giustizia.
    
5. **La Legge come Strumento Sociale**: Mette in discussione il ruolo della legge nella società e se debba sempre riflettere la morale pubblica o se debba servire come strumento per l'ordine e la prevedibilità, indipendentemente dalle convinzioni morali.
    
6. **Il Ruolo della Clemenza**: Discute l'importanza della clemenza e della discrezionalità nell'esecuzione della legge, suggerendo che ci possano essere circostanze in cui l'applicazione rigorosa della legge non è la soluzione più giusta o umana.
    
7. **Pensiero Critico**: Invita i lettori a esaminare criticamente i principi legali e etici, incoraggiando la riflessione personale su come dovrebbero essere applicati in situazioni complesse e moralmente ambigue.