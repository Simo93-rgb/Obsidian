Molti problemi in IA richiedono ricerca in uno spazio di configurazioni, chiamati stati, che possono essere anche molto grandi e l'[[1.1 Agenti Intelligenti|agente]] deve navigare in questo spazio alla ricerca della o delle soluzioni. Occorre avere delle **search strategies** per fare questa navigazione. 
Torniamo a parlare del [[1.1 Agenti Intelligenti#^db0708|Problema Robot Aspirapolvere]] si potrebbero avere configurazioni differenti fra tipo di ambiente ma il focus ora lo mettiamo sul fully observable e su determinismo; costruiamo il grafo per il problema a stato singolo.
![[Ricerca nello Spazio degli Stati - albero robottino che pulisce.png|450]]
Il problema lo risolvo navigando il grafo con gli algoritmi di ricerca del cammino nei grafi come ad esempio quello di Dijkstra. Non sempre è possibile perché in problema seri è facile arrivare a milioni di nodi o addirittura infiniti, quindi ripetiamo l'utilità di avere delle strategies. 
Se ad esempio manca l'informazione di dove ci si trova devo analizzare ogni possibilità non sapendo dove sono alla partenza, ecco il grafo:
![[Ricerca nello Spazio degli Stati - albero robottino che pulisce con mancanza informazione.png|500]]
# Formulazione del problema
1. stato iniziale, ad esempio: **{robot in A, A sporca, B sporca}**
2. azioni (operatori) ($op: S \rightarrow S$ per single-state problem)
3. goal test può essere:
	1. esplicito se lo stato finale è rappresentabile, indicato con *Sg*
	2. implicito se lo stato finale deve soddisfare la condizione $C$ come lo scacco matto negli scacchi.
4. costo operatori (additivo).
	1. $c(x,a,y)$ detto step cost, assunto  $c\geq0$ (costo per andare da stato x a stato y usando operatore-azione a)
Una soluzione e’ una sequenza di azioni (operatori) che porta dallo stato iniziale ad uno stato goal. Bisogna misurare il **costo della soluzione** che è la somma dei costi degli operatori componenti e grazie a questo possiamo definire la **soluzione ottimale** ossia la soluzione avente il costo minimo tra tutte le soluzioni possibili.

Guardando l'immagine a stati singoli, ecco un esempio:
1. stati: Presenza sporco e posizione robot  
2. azioni: Left, Right, Suck
3. goal test: Sporco assente in tutte le stanze
4. costo operatori: 1 per azione

Atro esempio con il gioco 8-Puzzle
![[Ricerca nello Spazio degli Stati - 8-Puzzle.png]] 
1. stati: posizioni delle pedine
2. azioni: muovere il buco con operatori Left, Right, Up and Down
3. goal test: è rappresentato dal goal in immagine
4. costo operatori: 1 per mossa 
Curiosità: la soluzione ottimale è NP-Hard e in IA è normale che tutti lo siano, altrimenti perché ci sarebbe bisogno di intelligenza?
![[Ricerca nello Spazio degli Stati - creazione nodo dal puzzle a 8 figure.png]]
Un nodo è caratterizzato da un genitore, da un livello di profondità, da figli e da una funzione di costo. La funzione di espansione crea tutti i nodi possibili che si possono generare partendo da quel dato nodo. 

# Search strategies
Come caratteristica peculiare hanno il fatto che tengono conto dell'ordine di espansione dei nodi, in generale devono valere questi punti:
1. Completezza → se c'è una soluzione lei la trova
2. Complessità temporale → numero di nodi generati/espansi
3. Complessità spaziale → numero di nodi massimo in memoria
4. Ottimalità → trova una soluzione a costo minimo

Per misurare la complessità usiamo tre entità:
+ **b** → massimo branching factor dell'albero di ricerca
+ **d** → depth della soluzione a costo minimo
+ **m** → massima profondità dello spazio degli stati

## Ricerche Cieche o Non Informate
Queste usano solo il parametro *b* e partiamo subito con la prima

### Breath-first Search
Espandere il nodo meno profondo (shallowest node), ossia implementare una **FIFO queue**.
L'insieme di nodi espandibili viene chiamata frontiera e sono le foglie dell'albero che possono essere espanse, vien da se che questo approccio ha la frontiera che varia ad ogni passaggio.
Il termine dell'algoritmo avviene quando il nodo goal è stato selezionato ed espanso. 
**Caratteristiche**:
1. Completezza → è completa se spazio degli stati finito
2. Complessità temporale → $O(b^{d+1})$
3. Complessità spaziale → $O(b^{d+1})$ Tiene tutti i nodi in memoria
4. Ottimalità → è ottimale solo se il costo è uguale per tutti, altrimenti in generale non lo è.
Commento sullo spazio: ipotizzando un rate di un nodo al secondo da 10MB si ha dopo 24 ore circa 860GB

Assunzioni per l'esempio subito sotto in tabella:
+ branching factor=10
+ 1000 nodi/sec
+ 100 bytes/nodo

|Profondità| # nodi| Tempo | Memoria|
|:--------:|:------:|:------:|:---------:|
|0|  1|    1 msec|  100 bytes|
|2|111|0.1 sec|11 kbytes|
|4|11.111|11 sec|1 Mbyte|
|6|106|18 min|111 Mbytes|
|12|1012|35 y|111 Tbytes|
|14|1014|3500 y|11.111 Tbytes|


### Depth-first Search
Si tratta di espandere il nodo più profondo ma attenzione che potrebbe essere infinito, si costruisce l'albero con **LIFO queue (stack)**. La strategia di *back tracking* è quella che chiude le strade che non vanno bene e torna indietro fino al primo nodo che aveva ancora percorsi non visitati. 
**Caratteristiche**:
1. Completezza → **NO!** Fallisce negli spazi infiniti e potrebbe incappare in loop coi grafi. 
	1. Però, se lo spazio è finito e ho delle accortezze per i loop allora è completa.
2. Complessità temporale → $O(b^{m})$
3. Complessità spaziale → $O(b*m)$ Tiene tutti i nodi in memoria
4. Ottimalità → **NO!** Se navigo in profondità a livello $d$ e trovo una soluzione è tranquillamente possibile che abbia lasciato una soluzione a livello $l<m$ in un sottoalbero non ancora visitato.

### Iterative Deepening Search
Risulta un *depth-first search* ma ha un cut-off che impedisce di andare troppo in profondità, indicato dalla lettera *l (elle)*, con l'ovvio problema che se questo limite è fisso potrebbe escludere la soluzione. Se non trovo la soluzione posso fare *l + 1* e rifare la ricerca in profondità.
Andando a livelli trovo la soluzione e trovo pure quella ottimale! D'altronde vado a livelli.
**Caratteristiche**:
1. Completezza → **NO!** Fallisce negli spazi infiniti e potrebbe incappare in loop. 
	1. Però, se lo spazio è finito e ho delle accortezze per i loop allora è completa.
2. Complessità temporale → $O(b^{d})$
	1. $(d+1)b^{0} + db + (d-1)b^{2} + ... + b^{d}$
3. Complessità spaziale → $O(b*m)$ Tiene tutti i nodi in memoria
4. Ottimalità → **SI!** se il costo è 1 però.

## Ricerche Euristiche o Informate (Best First Search)
Si associa ad ogni nodo una valutazione di costo e si espande il nodo che costa meno. $$f: S \rightarrow \mathbb(R^+)$$
### Strategia Costo Uniforme
La valutazione di un nodo corrisponde al costo corrispondente al cammino dal nodo iniziale al nodo stesso.
$$g(x) = \begin{cases} 0 & \text{se } n=n_0 \\ g(n^{'})+c(n^{'},n) & \text{se } n^{'} \text{ padre di } n\end{cases}$$
**Esempio Romania**: qui sotto la mappa che collega alcune città rumene (ognuna ha una lettera iniziale differente) che può essere vista come un grafo ad archi pesati.
![[Ricerca nello Spazio degli Stati - mappa romania.png|500]]
*Richiamo: lo [[1.1 Agenti Intelligenti#^e18694|stato]] qui è la configurazione del nodo raggiunto e del cammino percorso per arrivarci.*

Navigando l'albero si scopre che somiglia ad una navigazione in ampiezza. I costi sono tutti positivi e più avanzo più aggiungo costo. Questo significa che andare in profondità tenderebbe ad aumentare la funzione *g* che non è ciò che voglio siccome vorrei trovare soluzioni con costo minimo. 
![[Ricerca nello Spazio degli Stati - albero costo uniforme su mappa romania.png]]
<center><em>Navigazione della mappa</em></center>
Da notare che la strategia a costo uniforme su un grafo equivale all'algoritmo di Dijkstra con archi non negativi. 
**Caratteristiche**
1. Completezza → **SÌ!** Purché lo step costo sia positivo.
2. Complessità temporale → $O(b^{\lceil \frac{C^*}{\epsilon} \rceil})$  il tempo necessario cresce esponenzialmente con il numero di nodi che hanno un costo totale non superiore al costo della soluzione ottimale. Se nel trovare la soluzione espando tutti i nodi fino al costo della soluzione allora ho degenerato in una [[1. Ricerca nello Spazio degli Stati#Breath-first Search|BFS]].
3. Complessità spaziale → $O(b^{\lceil \frac{C^\#}{\epsilon} \rceil})$ e stesso commento di sopra.
4. Ottimalità → **SÌ!** Perché segue un percorso con costo crescente

### Funzione Euristica
Funzione che ci permetta di capire quanto devo ancora spendere per arrivare alla soluzione (possibilmente ottimale). Questa genererà una stima che spesso è una sottostima.
$$h(n) = \hat{c}(n,n_g)$$
$\text{Dove } \hat{c} \text{ è la funzione di costo}$

Torniamo a parlare del problema [[1. Ricerca nello Spazio degli Stati#^f319dc|8-Puzzle]] e proviamo a creare una euristica per avere una sottostima:
![[Ricerca nello Spazio degli Stati - 8Puzzle con goal.png]]
- **$h_1 = 7$** → Potrei muoverne una per volta senza avere movimenti delle tessere ma semplicemente spostandone una alla volta liberamente. Così ho almeno 7 movimenti da fare avendo rilassato il problema in modo totale.
- **$h_2 = 18$** → Potrei rilassare il problema parzialmente decidendo di muovere le tessere in orizzontale o verticale ma anche sopra le altre tessere, fregandocene del foro. Questa è la ***Distanza di Manhattan*** 

Se due euristiche sono due sottostime e una è maggiore allora dovrò sempre prendere quella perché è la più informata! 
Attenzione che una euristica, come nel caso di $h_1$ potrebbe anche essere completamente sballata rispetto alla realtà. 

### Strategia greedy
Insegue sempre il costo minore durante la visita del grafo ma così facendo tende ad essere una visita in profondità e si porta con se il non essere ottimale.
*Caratteristiche*:
1. Completezza → **NO!** Fallisce negli spazi infiniti e potrebbe incappare in loop. 
2. Complessità temporale → $O(b^{m})$ ma una buona euristica può drasticamente migliorare la cosa
3. Complessità spaziale → $O(b^{m})$ 
4. Ottimalità → **NO!** 

### $A^{*} Search$
Evitare di espandere cammini già conosciuti come costosi.
$$f(n) = g(n) + h(n)$$
Dove:
+ $f(n) \text{costo totale per raggiungere il goal partendo da n}$
+ $h(n) \text{costo stimato da n al goal}$
+ $g(n) \text{costo per raggiungere n}$

$A^*$ search usa una euristica ammissibile. Se la mia euristica fosse, per ipotesi la funzione oracolo, io avrei un percorso dritto verso il goal. Mentre se la mia euristica fosse di mettere il costo uniforme avrei una visita in ampiezza. Quindi, nei problemi di ricerca una buona euristica fa la differenza! 
L'idea fondamentale è quella di esplorare prima i percorsi che sembrano promettenti in termini di costo totale stimato. Ciò viene realizzato mantenendo una coda di priorità (spesso implementata come una coda con priorità minima) in cui i nodi vengono estratti in base al valore di $f(n)$. In breve, $A^{*}$ è un potente algoritmo di ricerca che combina la completezza dell'algoritmo di Dijkstra con l'efficienza dell'euristica informata. 
![](https://youtu.be/qiZVRTDb_Ns)

#### Ottimalità di $A^{*}$
![[Ricerca nello Spazio degli Stati - ottimalità di A star.png]]
 - $f(G_2) = g(G_2) \text{ poiché } h(G_2)=0$
	 - La funzione euristica per un nodo obbiettivo è sempre zero
 - $f(G_2) > g(G_1) \text{ poiché } G_2 \text{ non è ottimale}$
	 - Il costo per raggiungere $G_2$ è maggiore di quello d $G_1$ che è il nodo ottimale
 - $f(G_2) >= f(n) \text{ poiché } h \text{ è ammissibile}$ 
	 - La funzione euristica $h$ è ammissibile se non sovrastima mai il costo effettivo per raggiungere l'obiettivo; quindi, $f(n)$ non può essere maggiore di $f(G_2​)$ poiché si trova più "indietro" e abbiamo appena detto che l'euristica è ammissibile. 

#### Proof of Lemma: Consistency
Una euristica è consistente se vale la disuguaglianza triangolare.
![[Ricerca nello Spazio degli Stati - disuguaglianza triangolare.png|200]]

![[Ricerca nello Spazio degli Stati - proof of lemma consistency.png|400]]
Una euristica consistente è sempre ammissibile, ma non è vero il contrario.
Per non perdere informazione $f$ deve essere non decrescente e sono sicuro che se l'euristica è consistente allora $f$ è sempre non decrescente. 
Per i casi dove l'euristica è ammissibile ma non è consistente allora serve il trucchetto dell'equazione **PATHMAX**. 
$$f(n^{'}) = max(g(n^{'}) + h(n^{'}), f(n))$$Questo approccio ci garantisce di non perdere informazione perché ripristina la monotonia non decrescente dell'euristica.![[Ricerca nello Spazio degli Sati - perdita informazione euristica ammissibile.png|300]]Come si può notare ho perso informazione poiché la $f$ del successore è inferiore a quella del padre,ma grazie a pathmax posso mantenere l'informazione poiché sceglierò di mantenere il massimo fra il costo del padre e del successore.

![[Ricerca nello Spazio degli Stati - confronto costi di ricerca fra algoritmi.png|450]]
Da notare come l'euristica può essere vista come un plug-in che attacco all'algoritmo $A^{*}$
per cambiarne le caratteristiche. Una euristica più informata migliora molto le prestazioni. Per completezza, se una euristica è sempre migliore di un'altra si dice che la prima domina la seconda.

*Caratteristiche*:
1. Completezza → **SÌ!** Fallisce negli spazi con infiniti nodi avente funzione di costo $f\le f(G)$. 
2. Complessità temporale → La complessità temporale è esponenziale nel prodotto dell'errore relativo nell'euristica $h$ e la lunghezza della soluzione. Questo significa che il tempo necessario per trovare una soluzione può crescere esponenzialmente in base alla precisione dell'euristica e alla lunghezza del percorso ottimale.
3. Complessità spaziale → Tiene tutti i nodi in memoria e quanti siano questi nodi dipende anch'esso dall'euristica.
4. Ottimalità → **SÌ!** Trova sempre la soluzione migliore. Non espanderà mai un nodo $f_{i+1}$​ fino a quando non avrà finito di esplorare tutti i nodi $f_i$ con un costo inferiore.

Sintesi per ribadire l'ovvio
1. $A^*$ espande tutti i nodi con $f(n)<C^*$
2. $A^*$ espande alcuni nodi con $f(n)=C^*$
3. $A^*$ non espande mai nodi con $f(n)>C^*$
### $IDA^{*}$
Iterative Deepening $A^{*}$ usa come cut-off la funzione di costo $f(n)$. Ad ogni passo setta il cut-off con la nuova funzione di costo di $A^{*}$ prendendo il minore per minimizzare o il maggiore per massimizzare. 
![[Ricerca nello Spazio degli Stati - IDA naigazione parziale.png|400]]Espandendo Rimnicu Vilcea il cut-off è 413, controllando poi tutti i valori delle $f$ selezionerò il minore che sarà il costo per andare a Pitesti, ossia 415. Il passo successivo sarà ![[Ricerca nello spazio degli Sati - IDA nav part 2.png|400]]
